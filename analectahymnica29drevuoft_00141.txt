—138-—

. Salve, gemma gloriae.
Margarita nobilis,

Palmam ob victoriae
Certasti immobilis.

. Salve, pater Benedicte,
Noster dux et legifer,

Virtutes cuius invictae
Splendent sicut, lucifer.

. Salve, salus miserorum.
Quos mundus abiecit
Et protector infirmorum.
Quos -et lex refecit.

6. Salve, miles summi regis,

Quem Christus coronavit,
Et glosator novae legis,
Quam ipse praedicavit.

7. Salve, forma virtuosa

Verae paupertatis,
Forma splendens velut rosa
Rubicunda satis,

8. Da nobis contemptoribus

Spretis mundi floribus,
Ut piis castis moribus
Caeli stemus foribus.

Orat. ms. Carthusian. saec. 15. Coa. Capit. Treviren. 116.

266. De ss. Benedicto et Bernardo.

. Almi patres regulares

Monachorum singulares.
Astate pro filiis

Et per preces salutares

Vestros pauperes scholares
Iuvate auxiliis.

. Ut in schola hac degentes
Recte simus incedentes
Vestra per vestigia,
Yestras artes addiscentes,
Sic per scalam ascendentes
Virtutum fastigia.

. . Benedicte, pie sator

Sanctitatis et amator,
Places mundi cordibus,

Vitiorum exstirpator

Et virtutum replantator
Pulsis cunctis sordibus.

. Tui nominis insignis

Titulus est, nam benignis
Prophetis veteribus

Par es tu in multis dignis

Simul spiritu et signis
Ac sanctis operibus.

. Heliae corvo iubendo,

Petra Moysi ducendo
Aquam fontis avidi,

Fundo ferrum extrahendo,

Hostis mortem deplangendo
Helisaeo, Davidi.

6. Mundi floridi despector,

Perscrutator et, detector
Cordium latentium,

Dei gloriae inspector,

Ad salutem es erector
Corporum et mentium.

. Elisaeus ut Eliam

Secutus per omnem viam
Nequaquam deseruit,

Ad transvectionem diam

Spiritum per precem piam
Duplicem promeruit,

. Sic, Bernarde, recte tutus,

Perfecte ad omnis nutus
Declinando devia,
Benedictum es secutus,
Quaeque docens elocutus
Grandia vel levia.

. Honor tibi duplicatur,

Super sanctam vitam datur
Mira sapientia,

Totus mundus admiratur

Et de tanta delectatur
Dulci eloquentia.

10. O patres Mariam, Martham

Facite tenere chartam
Regulae pollicitae,

Ducentes per viam artam,

Ut intremus vobis partam
Vitam per vos licite.

