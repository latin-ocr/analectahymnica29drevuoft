—76—

3. Quam praeclara fulserit
patris sancti vita,
Tot et tantis crebrius
bellis lacessita,

Ipsa sancti corporis
ossa iam sopita
Signis multiplicibus
probant insignita.

4. Condigna pro meritis

palmae dono praestas,

Militem remunerans
regia maiestas,

Dum virtutes exserit
mundo manifestas,

Data super daemones
virtus et potestas,

5. Decus augens generis

proles generosa

Ac si candens lilium
rubicante rosa,

Virtutis angelicae
luce radiosa

Gentis fulges Anglicae
lampas luminosa.

6. Non diu sub modio

lampas obumbrari,

Non flamma sub cinere
patitur celari,

Nec pro voto valuit
virtus occultari,

Ad horam sub chlamyde
latens militari.

7. Non humanae deditus
famae seu favori,
Dei se devotius
consecrat amori,
Ut in Christo viveret,
mundo volens mori,
Viam cursu regiam
carpit altiori.

8. Eremitae studium
vitamque professus

Haeret ei iugiter
eremum ingressus,

9.

10.

11.

12.

13.

Qui suos per omnia
dirigendo gressus

Sacri dux propositi
fuit indefessus.

Sub potenti brachio
consolatus Dei,
Summo fit solacio
vox Bai-tholomaei,
Cui se devoverat
sic commendans ei,
Ut post Deum sibi sit
sacrae summa spei.

O virtutis unicae
virum gratiosum,
Quem sola felicitas
fecit odiosum,
Dum extricans daemonum
agmen tenebrosum
sedem sibi vindicat
sidus gloriosum.

Fraudes, minam, iurgia
passus et flagella,
Sub hac quasi fluctuum
aestuans procella,

Inter multifaria
certat sanctus bella,

Nec cessit plantatio
veteri novella.

Vetus hospes insulae
cessit adventanti
Daemonumque legio
sancto triumphanti,
Cum id praestet proprium
gratia certanti,
Ut in patientia
sit corona sancti.

Non formidans facies
daemonum larvales
Nec conflictus metuens
bono spiritales,

Plagas a spiritibus
passus corporales,

Palmas victis omnibus
refers triumphales.

