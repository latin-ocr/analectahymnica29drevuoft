10.

11.

12.

13.

14.

-195—

Rostrata ratis tu triremis,

Tu trieris et quadriremis,

Tu sca-fa velox es biremis,
Strumosa sulcans aequora.

Ortorum fons tu vere gratus
Ad irrigandum hortos datus,
Tu puteus aquarum latus
Cum impetu fluentium,
In Libano tu exaltata
Es cedrus, tu cupressus lata,
Tu platanusque dilatata
Es in plateis gentium.

In machina confessionis

Pro filia contritionis

Expugnans arcem Babilonis
Tu fidei fundibula,

Tu thorax facta manu Dei,

Lorica firma tu es spei,

Triumphant in qua Maccabaei‚
Tu Ionathaeque fibula.

orthodoxorum civitatis
Tu murus es securitatis,
Seratus clave veritatis,

Tu turris fortitudinis,
Tu templum es virginitatiS,
Tu solium divinitatis,
Triclinium tu trinitatis,

Tu domus sanctitudinis.

Humanae spei tu vexillum,

Defendens magnum et pusillum,

hermem, orbum et pupillum,
Tu clippeus et galea,

Tu firma praedux es cohortis,

Tu propugnatrix vere fortis,

Tu es in ludo nostrae sortis
Scacabulum et alea.

Augusti solis tu quadriga,
Tu dupli cursus lunae biga,
Tu rota, currus et auriga,

Tu orbita iustitiae,
Nauclera, barca, tu carina,
Phaselus‚ carbasus aquina,

Tu remus, remex tendens lina,

Tu portus es laetitiae.

13·

