—163-

5. Ubi scelus abundavit,
Plus se virtus dilatavit
Spiritalis gratiae,
Quae te carnis voluptates

Atque mundi vanitates
Fecit omnes linquere.

6. Deo bene providente,
Martha frequens satagente
Circa ministerium,
Elegisti tu prudenter
Vacare Deo ferventer,
Unum necessarium.

’7. Recumbentis Iesu Christi
Pretiosum effudisti
Unguentum in capite,
De quo Iudas indignatur
Et avarus machinatur
Christum morti tradere.

8. Post cum mater crucifixi
Cruci tristis astitisti
In agone patiens
Agni mitis immolati,
Innocenter trucidati,
Neci luctum faciens.

9. Porro tuum cum affectum
Inflammaret ad profectum
Vis amoris fervidi,
Ut redires ad sepultum
Visitares et defunctum
Mane prima sabbati,

10.

11.

12.

13.

14.

Meruisti resurgentem

Contemplari, prohibentem

Pedes suos tangere,

Ita maestam consolatur,

Hortulanus qui putatur,
Non cessantem plangere.

In augmentum sanctitatis

Te doctricem veritatis
Misit evangelicae

Auctor ipse pietatis,

Ut haberes dignitatis
Nomen apostolicae.

Demum satis fatigatam,
Praeelectam valde gratam
Te duxit ad eremum,

Ubi carne resoluta
Evolasti via tuta.
Ad perenne gaudium.

O matrona, mater bona,
O benigna, laude digna,
Cara Dei filia,
Intercede pro devota
Tibi mente, qua te tota
Honorat familia,

Ut a labe, qua foedamur,

Emundati mereamur
Peccatorum veniam

Et post mortem eum beatis

Ad supernae maiestatis
Transeamus gloriam.

Orat. ms. Carthusian. saee- 15. God. Capit. Treviren. 116.

308. De sancta Martha.

1. Gaude, pia laboratrix,
Verbi Dei seminatrix,
Multam plebem acquisisti

Per semen, quod tu sparsisti.

2. Gaude, speciosa forma,
Martha virtuosa norma,
In qua refulget claritas,
Claret et Dei bonitas.

3. Gaude, nutrix panis vitae,
Hospitatrix agni rite,
Cuius te lana candida
Ornat plus rosa fulgida.

4.

5.

6.

Gaude tu, quae meruisti
Vultu frui Iesu Christi

Tunc in terris, nunc in caelis,
Dulcis mater et fidelis,

Gaude, Martha, quae ploratu,
Fletu atque ululatu

Vitam fratri impetrasti

Sic a vita, quam amasti.

Gaude, gemma caritatis,
Nam de fonte deitatis
Sumpsisti mel mirificum
Et potum salutiferum.
11*

