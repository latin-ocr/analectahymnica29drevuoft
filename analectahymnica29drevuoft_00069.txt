—66—

7. Cunctis prorsus abdicat-is,
Quae sunt transitoria,
Puer summae puritatis
Ipsi, per quem omnia,
Corpus, mentem et aetatis
Consecrat primordia.

8. Redolente mentis purae
Pura conscientia
Vitae puer secuturae
Praeludis insignia
Luxu carnis et naturae
Torpente lascivia.

9. Carnis quondam prurientis
Pulsatus mollitie
Inter vepres vulnus mentis
Evasisti sauciae,
Plagas graves blandimentis
opponens luxuriae.

10. Ne nos pestis recidiva
Blandi fallat criminis,
Sit in nobis rediviva
Tui virtus nominis,
Cuncta prorsus incentiva
Exstinguens libidinis

11. In odorem suavitatis
Viva factus hostia
Trium, cultor trinitatis,
Sequeris vestigia,
Quos nec vinclis concrematis
Laeserunt incendia.

12. Hora prima puer Christi
Veniens ad vineam

Iam a Christo percepisti
Mercedem idoneam,
Cui te totum obtulisti

Descendens ad aream.

13. Coronandus pro tritura
Desudas in area,
In sollerti studens cura,
Ut purgata palea
Animarum grana pura
Reportes ad horrea.

14. Quasi quidam legislator
Gloriaris effici,
Felix factus informator
Ordinis monastici,
Non praeesse, sed prodesse
Gregi gaudens simplici.

15. Te pastore monachorum
Coronantur milia,
Te magistro tot modorum
Fundantur coenobia,
Quae non cordis, sed colorum
Variat distantia.

16. Benedictus digne dictus
Gratia seu nomine,
Assis pius nos ipsius
Refovens dulcedine,
Qui nos gratis a peccatis
Suo lavit sanguine.

17. Sit in corde, sit in ore
Benedicti gratia,
Immo perpes cum amore
Dulcescat memoria,
(iuius flos est in honore
Et fructus in gloria.

18. Sit in cunctis Benedicti
Comes benedictio,

Ut ab omni nos delicti
Salvet infortunio

Sancti patris et invicti
Felix intercessio.

19. Ex terrenis emigrantem
Animam scholasticae
Caelos cernens penetrantem
In columbae specie

........

.......

20. In conspetu summi patris
Parte fruens optima
Fratres fove, sancti fratris
Soror beatissima,
Ne nos flammis tradens atris
Dies damnet ultima.

Orat. ms. Anglicanum saec. 13. Coti. Londinen. Ar. 201 — 14, 6
(ii-ege. — 20, 3 Partes fove sancti patris.

