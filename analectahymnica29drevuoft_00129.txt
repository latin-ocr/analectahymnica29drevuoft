-126—

7. Gaude, turpiter nudata
Mire pilis es velata,
Scortorum intrans cingulum
Custodem habes angelum,

8. Qui solatur te maerentem,
Lenonem lascivientem
Tua prece mortificat
Et postea vivificat.

9. Gaude, quae erepta digne
Es a prunis et ab igne
Magno Dei mysterio
Perfusa refrigeriO.

10. Tandem ense iugularis
Sponsa Christi, coronaris
In sempiterna gloria
Pro habita victoria.

11. Gaude, sponsa. tam fidelis,
Mundi, Satan victis telis,
Sic tuis patrociniis
A carnis lenociniis

12. Non me sinas superari
Nec ab ullis lacerari
Mortalibus piaculis
Hostis infesti iaculis.

13. Gaude, caelo iam munita,
Sponso semper es unita„
Qui pro se passam graviter
Nunc amplexatur suaviter.

14. Sicut ferrum trahit magnes,
Trahe me post te sic, Agnes,
Solutum ab hoc saeculo
Praesente. Dei speculo.

Orat. ms. Carthusian. saec. 15. Cod. Capit. Treviren. 116.

248. De sancta Aldegunde.

1. Gaude laude mundiali,
Aldegundis‚ nam regali
Es producta genere,
Licet micet in hoc splendor,
Sicut tamen stercus Endor
Tibi nymphae tenerae.

2. Gaude, aude gloriari,
Nulli sponso desponsari
Elegisti libere,
Soli poli iungi sponso,
Sacra veste, crine tonso
Cordi hunc inscribere.

3. Gaude, fraude procul mota
Tua sanctitas fit nota
Publico examine,
Quando stando venerandus

Benedixit te Amandus
Sacro cum velamine.

4. Gaude, plaude, misit caelum
Columbam, quae sacrum velum
Pede, ore detulit,
ScandenS, pandens, post des-
cendens,
'suo capiti impendens
Seque sursum retulit.

5. Gaude, caudae mundi prona
Cedens vendis cuncta. bona
Omni cum allodio,
Multa fulta largitate
Dans egenis struis grate
Claustrum in Melbodio.

6. Gaude, claude sponsas Christi,
Quas ibidem collegisti
Servans regulariter,
Ore more illas docens,
Cunctis placens, nulli nocens,
Vivens exemplariter.

7. Gaude, gaude super cuncta
Regni sponso tuo iuncta
Delectabilissime,
Leta meta absque poena
Volans caeli ad amoena
Desiderantissime,

8. Pridem quidem sciens mortem
Hic purgandi petis sortem,
Si qua negligentia
Esset, cesset, nec fis cassa,
Es in mamma cancrum passa
Multa pauentia.

