13.

14.

15.

16.

17.

18.

19.

-200-

Tu speculum iustitiae,
Fugatrix tu malitiae,
Es veritatis forma.

Tu acus cs plumarii,
Tu pinta coriarii,

Tu colus mentis fila,
Tu spes certantis gladio,
Currentis sors in stadio,

Tu pontis nostri pila.

Tu incus tu metalleus
Es huius fabri malleuS,
Auroram atque solem
Qui fabricans conglutinat
Et iu statera trutinat
Totius orbis molem.

Tu noctis in silentio

Ne Satanae praeventio
Extendat fraudis lora,

Resistens in insidiis

Fulgentibus praesidiis
Es rutilans aurora.

Tu ensis Apollonii

In bello testimonii
confortans Maccabaeum,

Tu fortis es vernacula

Acuta cum novacula
Decalvans Assyreum.

Tu navis es Armeniae,
Fons et origo veniae,
Tu gratiae cisterna,
Tu lumen es iu tenebris,
Pecunia tu foenebris
Accumulans superna.

Tu fortis es afhaeresis,

Tam schismatis quam haeresis
Eliminans venena,

Tu lotrix tergens crimina,

Collustrans cordis limina,
Tu diluis obscaena.

Tutum reclinatorium,
Regale consistorium
Es summae trinitatis
Patensque diversorium,
Proselytis ciborium
Divinae maiestatis

20. Tc cuncti laudant angeli,

21.

22.

23.

24.

25.

26.

collaudant et archangeli,
Coetus patriarcharum,
Te potestates caelicae
Virtutes et angelicae
Cum turbis prophetarum,

Te praedicat theologus,
Te praefert physiologus,
Te medicus, legista,
Te naturalis physicus,
Miratur metaphysicus,
Extollit canonista.

Locutione congrua
Perfecta nec incongrua
Grammaticus te praefert,
Et logicus non ambigens
A vero falsum abigens
Famosa de te refert.

Te coloratis floribus,
Politis rhetor moribus
Extollit gloriose,
Et calculator ethicae
Rem tuam arithmetice
Dinumerat famose.

Geometer tetragonis,

Pentagonis, hexagonis,
Heptagonis figuris

Te circinat, et naiades

Te laudant atque dryades
Et omne nomen ruris.

Te quoque cum proceribus,

Tam novis quam veteribus
Astrologi testantur,

Te stellae, caeli sidera,

Te planetarum foedera
Cum signis venerantur.

Te lucens polus arcticus,
Te latitans anarcticus,
Arthophylax boetes,
Te lucifer et plyades,
Orion atque hyades,
Te luna, sol, cometes,

